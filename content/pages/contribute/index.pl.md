---
title: "Jak się przyłączyć?"
date: 2025-04-27
draft: false
description: ""
showAuthorBottom: true
authors:
 - alxd
---

## Dla artystów

Ogromne dzięki za zainteresowanie dołączeniem do Biblioteki!

Naszym celem jest prezentowanie ilustracji które:

- Przedstawiają wizję lepszego świata w kontekście Zmian Klimatu
- Są wizją bliskiej przyszłości bez "magicznych" technologii - niezależnie od tego, czy miałyby być zasilane nanorobotami, czy smoczą krwią
- Skupiają się na ludziach, społecznościach i cywilizacji żyjącej w równoadze z ekosystemami - nie tylko ruinach i dziczy.

Nie akceptujemy ilustracji wykonanych przez AI ani z pomocą AI (nawet, jeżeli to tylko tekstura).

Jeżeli chcesz podzielić się swoją pracą z Biblioteką, {{< cloakemail display="skontaktuj się z nami" address="storyseedlibrary@alxd.org" >}} przysyłając:

- Tytuł swojej pracy
- Opis swojej pracy
- Wysokiej rozdzielczości grafikę (JPG, PNG)
- Konkretną licencję Creative Commons ([pomoc w wyborze](https://creativecommons.pl/wybierz-licencje/))
- Odnośnik do swojej strony / galerii, która potwierdza Twoje autorstwo i wybraną licencję

Jeżeli to Twój pierwszy raz i nie masz jeszcze profilu w Bibliotece, potrzebujemy także:

- Twojego imienia / pseudonimu
- Jednolinijkowego opisu - może zawierać zaimki i Twój kraj / języki
- Listy linków które możemy umieścić na Twoim profilu, jak social media, portale z dotacjami, etc.

Jeżeli chcesz, możesz [zatruć](https://nightshade.cs.uchicago.edu/whatis.html) swoją pracę, aby była trudniejsza do "zjedzenia" przez sieci neuronowe - nie jest to jednak wymóg (ani rekomendacja). Jako Kurator biblioteki wierzę, że najlepszy sposób na walkę ze "sztuką" tworzoną przez AI jest tworzenie celowych i spójnych symboli - do czego AI nie jest i nie będzie zdolne. Jeżeli zamiast tego będziemy skupiać się na zatrudwaniu datasetów, by nie dać skopiować swojego stylu - przegramy z korporacjami, które stać na rozgryzienie ich przez użycie znacznie większej mocy obliczeniowej.

## Dla deweloperów

Jeżeli interesuje Cię pomóc w rozbudowie tej strony, możesz zrobić Pull Request do repozytorium na [Codebergu](https://codeberg.org/alxd/storyseedlibrary) lub [Githubie](https://github.com/pawelngei/storyseedlibrary)! W obu miejscach znajduje się dokumentacja opisująca szczegóły procesu.

Możesz też skontaktować się ze mną na [Mastodonie](https://writing.exchange/@alxd) lub {{< cloakemail display="mailowo" address="storyseedlibrary@alxd.org" >}}!
