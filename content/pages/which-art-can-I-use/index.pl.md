---
title: "Których ilustracji mogę użyć?"
date: 2025-05-03
draft: false
description: ""
showAuthorBottom: true
authors:
  - alxd
---

Jeżeli to Twoje pierwsze spotkanie z licencjami Creative Commons, możesz zapoznać się z ich katalogiem w tym [krótkim podsumowaniu](https://creativecommons.pl/poznaj-licencje-creative-commons/).

Zależenie od specyfiki Twojego projektu, możesz użyć poniższych licencji:

## Projekty komercyjne

Prace podpisane [CC0](/pl/tags/cc0) liczą się jak w domenie publicznej - nie musisz nawet podpisywać autora, ale jeżeli taki jest znany - jest to w dobrym tonie!

Prac na [CC BY 4.0](/pl/tags/cc-by-4.0/) możesz użyć jedynie oznaczając odpowiednio autora. Nie musisz informować go o tym jak używasz jego pracy - ale miło jest to zrobić.

Jeżeli nie modyfikujesz danej pracy (na przykład przez umieszczenie jej w kolażu) możesz użyć licencji [CC BY-ND 4.0](/pl/tags/cc-by-nd-4.0/). [Tutaj](https://guides.lib.uw.edu/bothell/creativecommons/adapt) możesz przeczytać więcej o tym co jest uznawane za modyfikację / adaptację czy remiks.

Nawet jeżeli modyfikujesz pracę, możesz użyć [CC BY-SA 4.0](/pl/tags/cc-by-sa-4.0/) - ale Twój utwór musi użyć tej samej licencji co utwór źródłowy.

Możesz odezwać się do nas - być może przyjmiemy go również do zasobów Biblioteki?

## Projekty niekomercyjne

Jeżeli Twój projekt jest niekomercyjny, możesz swobodnie używać [CC BY 4.0](/pl/tags/cc-by-4.0/) i [CC BY-NC 4.0](/pl/tags/cc-by-nc-4.0/)!

[CC BY-ND 4.0](/pl/tags/cc-by-nd-4.0/) i [CC BY-SA 4.0](/pl/tags/cc-by-sa-4.0/) działają tak samo jak opisaliśmy powyżej, ale ponadto możesz też używać ich niekomercyjnych wersji: [CC BY-NC-ND 4.0](/pl/tags/cc-by-nc-nd-4.0/) i [CC BY-NC-SA 4.0](/pl/tags/cc-by-nc-sa-4.0/). Biblioteka ma również w swoich zasobach prace na poprzednich wersjach licencji Creative Commons, [CC BY-NC-ND 3.0](/pl/tags/cc-by-nc-nd-3.0/).

## Najlepsze praktyki w oznaczaniu autorstwa

Udało Ci się wybrać ilustrację, której chcesz użyć - co teraz?

Wiki Creative Commons ma świetny artykuł o [rekomendowanych praktykach w oznaczaniu autorstwa](https://wiki.creativecommons.org/wiki/Recommended_practices_for_attribution) (po angielsku):

> Kiedy tylko używasz prac na licencji Creative Commons, zalecamy oznaczenie Tytułu, Autora, Źródła i Licencji - niezależnie, czy dzielisz się pracą w niezmienionej formie, czy jej adaptacją. Możesz zapamiętać skrót TAŹL:

> Tytuł: Jaka jest nazwa tej pracy?
>
> Autor: Kto zezwolił Ci na użycie tej pracy?
>
> Źródło: Gdzie można znaleźć tą pracę?
>
> Licencja: Jak można używać tej pracy?

Creative Commons Wiki ma też świetną sekcję o tym [jak oznaczać adaptacje](https://wiki.creativecommons.org/wiki/Recommended_practices_for_attribution#This_is_a_great_attribution_for_when_you_have_created_an_adaptation) (po angielsku).

---

Jeżeli masz jakieś pytania, zajrzyj na stronę [Creative Commons Polska](https://creativecommons.pl/) która pełna jest różnych zasobów na temat licencji!
