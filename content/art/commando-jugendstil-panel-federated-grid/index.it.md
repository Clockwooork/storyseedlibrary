---
title: "Cos'è una Rete Federata?"
date: 2023-11-16
publishDate: 2025-06-01
draft: false
description: ""
tags: ["illustration", "CC BY-NC-SA 4.0", "horizontal", "wind turbine", "city"]
authors:
 - commandojugendstil
series: ["Commando Jugendstil's Panels"]
series_order: 9
---

**Domanda:**
Cos'è una Rete Federata?

**Risposta:**
Cosa succede alla città solarpunk quando la rete energetica viene colpita da eventi climatici estremi o altri disastri naturali? In breve: non molto.

La società solarpunk ha imparato la lezione dagli errori del Tardo Periodo (blackout lunghi settimane, assenza di servizio per mesi in alcuni casi) e ha ripensato totalmente il proprio approccio alle forniture energetiche. Quanto alle comunicazioni, non esiste più una Rete Nazionale ma una Rete Federata. Ispirata alla natura, la Rete Federata è frattale. Ogni quartiere, villaggio e gruppo di case ha la propria rete, nella quale tutti sono sia produttori che consumatori, e queste reti sono connesse all'interno di una regione, e poi ancora all'interno di una bioregione, e così via. L'aspetto migliore è che reti adiacenti possono sostenersi a vicenda in caso di imprevisti.

Una grandinata straordinaria ha danneggiato i pannelli solari? Una bufera invernale ha abbattuto delle pale eoliche? Un terremoto ha sradicato i pali dell'alta tensione? Le reti vicine forniscono energia in avanzo finché i ripari non sono conclusi, e serve molto meno di un tempo. La maggior parte dei residenti ha una formazione di base sul mantenimento degli impianti solari e sui mulini domestici, e i Gruppi di Sovranità Energetica dedicati possono intervenire nei casi più complessi. Non ci sono più bast*rdi che ridono al telefono al solo pensiero di quanti soldi possono spillare facendo pagare i ripari, né odissee lunghe decenni di famiglie bloccate in tendopoli o regioni che si fanno la lotta per l'accesso alle risorse.

La società solarpunk ha imparato che di fronte alle conseguenze delle follie del Tardo Periodo o agli imperativi della Natura, le uniche risposte sensate sono solidarietà e collaborazione.
