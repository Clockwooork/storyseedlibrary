---
title: "E domani? L'Alba."
date: 2024-02-16
publishDate: 2025-06-01
draft: false
description: ""
tags: ["illustration", "CC BY-NC-SA 4.0", "horizontal"]
authors:
 - commandojugendstil
series: ["Commando Jugendstil's Panels"]
series_order: 12
---

**Topic**:
E domani? L'Alba.

**Descrizione**:
Finora vi abbiamo raccontato come una città solarpunk potrebbe funzionare, come vivrebbe e come affronterebbe i propri problemi. Abbiamo parlato di trasporti pubblici ed energia pulita, abbondanza e natura, ma ora è arrivato il momento di unire tutti i fili. Riunirci e iniziare a lavorare insieme.

Una città in cui chiunque può vivere una vita dignitosa, confortevole e significativa è una città dove il primato dell'"Economia" su ogni altra cosa è stato smantellato, in cui le genti si uniscono per aiutarsi a vicenda nel trovare soluzioni condivise, dove la "Tecnologia" non è un feticcio usato per controllare le altre persone e la natura ma solo uno strumento tra tanti, che va usato con giudizio. Una città in cui le risorse non vengono arraffate e accumulate dai soliti noti, ma condivise tra tutti equamente ed eticamente. Una città in cui ciò che importa, l'unica cosa che importa davvero, è avere cura del prossimo, della natura e degli spazi urbani.

Una città in cui piccole serre nomadi e giardini urbani mobili possono coesistere con idrovolanti solari e l'acqua pulita con spazi sociali verdeggianti.

Un tempo non c'erano città del genere, e non c'è garanzia che un giorno ce ne saranno. Ma se uniamo i nostri sforzi, se teniamo duro e lottiamo insieme, un giorno vedremo l'alba di questa splendida città.
