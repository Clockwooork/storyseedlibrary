---
title: "Deasfaltare: come coltivare frutta e verdura nella città solarpunk?"
date: 2023-07-16
publishDate: 2025-06-01
draft: false
description: ""
tags: ["illustration", "CC BY-NC-SA 4.0", "horizontal", "farming", "city"]
authors:
 - commandojugendstil
series: ["Commando Jugendstil's Panels"]
series_order: 5
---

**Domanda:**
Deasfaltare: come si coltiva nella città solarpunk?

**Risposta:**
Le città di oggi sono zeppe di parcheggi, stradoni multi-corsia, autorimesse, stazioni di rifornimento. Che fine fanno nella città solarpunk tutte queste reliquie di un passato tossico? Vengono bonificate e recuperate per la collettività!

I cittadini si uniscono in squadre di lavoro auto-organizzate e, con l'aiuto di piccozze e piedi di porco, strappano via l'asfalto, rivelando il terreno sottostante. Giardinieri ed esperti di permacoltura e biodiversità accorrono con carriole e carriole di compost donato dagli abitanti del rione e trasformano i non-luoghi in giardini, orti e spazi di biodiversità per invertebrati, uccelli e piccoli mammiferi.

Persino le cisterne del benzinaio si possono riutilizzare, una volta bonificate. Ora sono riserve di acqua per la stagione secca che vengono piano piano riempite in inverno grazie a sistemi di raccolta dell'acqua. Dove c'erano solo macchine, ora c'è una mini prateria, o una food forest, o un orto dove coltivare cibo sano e locale.

Poco più in là, una squadra di volontari sta salendo su un furgoncino elettrico della Gilda del Rewilding. Vanno ad aiutare a depavimentare la maggior parte delle corsie della autostrada A1, ormai praticamente in disuso, e trasformarla nel più grande parco lineare in Europa.
Ma non vi preoccupate, ci sono abbastanza superfici asfaltate per biciclette, sedie a rotelle, passeggini, monopattini, pedoni e anche per le poche autovetture ancora in circolazione. La differenza è che ora la città non è più costruita intorno alle auto: sono solo ospiti.
