---
title: "Deasfaltare: come coltivare frutta e verdura nella città solarpunk?"
date: 2023-07-16
draft: false
description: ""
tags: ["illustration", "CC BY-NC-SA 4.0", "horizontal", "farming", "city"]
authors:
 - commandojugendstil
series: ["Commando Jugendstil's Panels"]
series_order: 5
---

**Domanda:**
Deasfaltare: come coltivare frutta e verdura nella città solarpunk?

**Risposta:**
Oggi le città sono soffocate da parcheggi, autostrade a più corsie, garage e pompe di benzina. Cosa succederà a queste tossiche reliquie del passato nella città solarpunk? Saranno riqualificate e restituite alle comunità!

I residenti si riuniscono in gruppi di lavoro autorganizzati e, con l'aiuto di picconi e palanchini, rimuovono l'asfalto per scoprire il suolo sotterrato. Giardinieri, permaculturisti e rinaturalizzatori si affrettano con carretti carichi di compost regalati dai vicini e trasformano questi non-luoghi in giardini, aiuole e habitat rigogliosi per invertebrati, uccelli e piccoli mammiferi. Persino i contenitori di gasolio delle pompe di benzina possono essere riutilizzati, una volta riappropriati. Ora sono cisterne d'acqua per la stagione secca, che si riempiono lentamente durante l'autunno e l'inverno grazie ai sistemi di raccolta idrica.

Dove solo le automobili osavano scorazzare, ora c'è un'angolo di prateria, una foresta alimentare o un'aiuola in cui i vicini possono piantare cibi locali e sani. Nei paraggi, un gruppo di giovani volontari si arrampicano su un furgone (elettrico, con batterie al sodio) dalla Gilda dei Rinaturalizzatori. Partono per deasfaltare le corsie dell'Autostrada A1, ormai quasi in disuso, per trasformarla nel parco lineare più lungo d'Europa. 

Ma non c'è da temere! Rimangono abbastanza superfici disponibili per biciclette, carrozzine, passeggini, monopattini e pedoni, e persino per le poche auto e furgoni ancora in circolazione. La differenza è che le città non sono più costruite per le automobili: sono solo ospiti.
