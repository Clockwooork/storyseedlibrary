---
title: "Come scambia beni la città solarpunk?"
date: 2023-04-16
publishDate: 2025-06-01
draft: false
description: ""
tags: ["illustration", "CC BY-NC-SA 4.0", "horizontal", "infrastructure", "transport"]
authors:
 - commandojugendstil
series: ["Commando Jugendstil's Panels"]
series_order: 2
---

**Domanda:**
Come fa la città solarpunk a scambiare beni con altre comunità solarpunk in giro per il mondo?

**Risposta:**
I membri di un gruppo di acquisto si mettono d'accordo e mandano una richiesta diretta ai consorzi produttori, che mettono insieme gli ordini e contattano le cooperative di trasporto per la spedizione. Piattaforme federate aiutano GAS e consorzi di produttori a tenersi in contatto e pianificare spedizioni regolari e occasionali nel modo più efficiente ed efficace.

Navi a vela, high tech o tradizionali, solcano il Mediterraneo, portando carichi di porto in porto. Appartengono a cooperative che raccolgono spedizioni dai produttori locali.
Giunte in porto, le navi scaricano i beni su treni merci che le trasportano verso centri regionali di scambio e scali merci. Qui cooperative locali li caricano su filobus da trasporto che usano energia direttamente dalla rete federata per portarli in quartieri, paesini e villaggi del circondario.

I gruppi di acquisto solidale vanno a ritirare i loro acquisiti alle fermate prestabilite, in sella alle loro bici da carico, spesso a pedalata assistita, o con carrelli, carriole e quant'altro. Produttori locali consegnano a loro volta i loro ordini alle cooperative di trasporto in modo che facciano il viaggio inverso alla volta di comunità vicine e lontane.

Ogni scambio è equo e solidale di default.
